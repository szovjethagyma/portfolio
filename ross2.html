<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Portfolió</title>
</head>
<body>
    <div class="foimage">
        <div class="fotext">
            <h1>Bob Ross</h1>
            <h3>Festő, Művészoktató, Műsorvezető</h3>
        </div>
    </div>
    <div class="topnav">
        <a href="ross1.html">Élete</a>
        <a href="ross2.html">Stílusa, Munkája</a>
        <a href="ross3.html">Hatása a világra</a>
        <a href="ross4.html">Kapcsolat</a>

    </div>
  <div>
    <h1>Munkássága
    </h1>
    <h2>Technikája</h2>
    <p>Ross az ún. wet-on-wet festési technikát használta, aminek a lényege, hogy olyan felületekre hordja fel a nedves olajfestéket, ami még nem száradt meg, ezzel gyorsabban lehet elkészíteni a festményeket, mivel nem kell megvárni, amíg a különböző rétegeken megszárad a festék. Műsorában Ross korlátozott mennyiségű színt és különböző eszközöket használt, hogy a nézőknek ne kelljen drága és nehezen beszerezhető festékek és felszerelés vásárlásával túl sok pénzt fordítaniuk az alkotásra. Gyakran javasolta a szagtalan festékhígító használatát az ecsetek tisztításához. A wet-on-wet festési technika és a nagy és lapos, valamint a két hüvelykes ecset és festőkés használatával Ross pillanatok alatt tudott hegyeket, fákat, felhőket és vizet varázsolni a vászonra. Minden festménye néhány egyszerű ecsetmozdulattal kezdődött, ami nem is tűnt másnak, mint néhány kisebb festékpacának a vásznon. További színek és ecsetvonások hozzáadásával azonban, összetett festmények születtek a keze alatt.</p>
    <p>Ross a műsorában bemutatott festmények szinte mindegyikéből három darabot készített. Az első darabot az aktuális rész felvétele előtt készítette el és a kamera képén kívül, egy festőállványra helyezte, a felvétel alatt azt használva referenciaként. A második festményt a forgatás alatt festette, közönségével együtt. A film felvétele után, Ross általában készített egy harmadik, még részletgazdagabb festményt az adott témáról, melyet az ismeretterjesztő könyveiben használt szemléltetőanyagként. Az elkészített festmények oldalára, vagy hátuljára Ross feljegyezte, hogy milyen sorrendben készültek. Az első darabokra a <i>Kowalski</i>, a felvételen látható darabokra a <i>TV</i>, a végső, könyvben bemutatott példányokra pedig a <i>Könyv</i> szavakat jegyezte fel.  </p>
    <h2>Stílusa</h2>
    <p>Ross híressé vált az olyan, festés közben gyakran alkalmazott mondatairól, mint a „happy little trees”. A Joy of Painting több részében megemlítette, hogy a festés közben a kedvenc része, mikor az ecsetet tisztítja. A festékes ecsetet először letisztította szagtalan hígítóval, majd lehúzta a doboz oldalán, végül nekicsapkodta a festőállvány lábának közben mosolyogva és gyakran nevetve hozzátette: „beat the Devil out of it”. Gyakran használt finoman lecsiszolt festőpalettát, mivel az nem csillogott olyan erősen az erős stúdióvilágításban sem.</p>
    <p>Ross tájképei, melyeknek visszatérő témái a hegyek, a hó, a fák, folyók vagy tavak és a faházak az alaszkai tartózkodását idézik számára, ahol katonai pályafutása idejére helyezték őt el. Tévéműsorában többször megjegyezte, hogy véleménye szerint mindenkiben van öröklötten művészeti tehetség és sikeres művész válhat belőle, ha rászánja az időt a gyakorlásra. Visszatérő mondását, mely szállóigévé vált azóta a követői és az internetezők körében: We don’t make mistakes; we just have happy accidents” szintén gyakran használta festés közben.</p>
  </div>
</body>
</html>