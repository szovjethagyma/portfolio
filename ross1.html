<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Élete</title>
    <link rel="stylesheet" href="style.css">
</head>
<body>
    <div class="topnav">
        <a href="ross1">Élete</a>
        <a href="ross2">Munkássága</a>
        <a href="ross3">Hatása a világra</a>
        <a href="ross4">Kapcsolat</a>

    </div>  
    <h1>Élete</h1>
    <h2>Fiatalkora</h2>
    <p>Ross a floridai Daytona Beachen született Jack és Ollie Ross fiaként. Édesapja Cherokee származású ács, édesanyja pincérnő volt. Ross a floridai Orlandóban nevelkedett. Gyerekként saját szórakoztatására sérült állatokat fogadott be az otthonukba és gondoskodott róluk. Állítólag egy tatut, kígyót és aligátort is befogadott. A befogadott állatok egyike, egy Peapod nevű mókus (teljes nevén Peapod The Pocket Squirrel) néhány alkalommal látható volt az általa vezetett televíziós műsorban is. Szintén feltűnt a képernyőn, igaz kevesebb alkalommal egy másik mókus is, melyet Ross gondozott. A barna színű mókus epilepsziával küzdött, egy állatorvos állítása szerint legfeljebb fél évet élhetett volna meg, Ross azonban még 4-5 évvel később is említést tett róla. Az általa gondozott állatokat a pincéjében tartotta egy nagy ketrecben a festőállvány mellett, így festés közben mellettük tudott maradni. Rossnak volt egy Jim nevű féltestvére, akit futólag említett meg a műsorában. Kilencedik osztályos korában Bob otthagyta a középiskolát, hogy apjával együtt tetőfedőként dolgozzon. Munka közben elveszítette a bal mutatóujjának egy részét, de ennek ellenére ugyanúgy tartotta a festőpalettáját.

    </p>
</body>
</html>